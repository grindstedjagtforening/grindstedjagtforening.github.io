---
layout: single
title: Referater
author: Webmaster
categories: [aktiviteter]
toc: true
---
## Referater fra generalforsamlingerne

Generalforsamling 2024

Traditionen tro startede vi med fællesspisning klokken 18.30, også i år var menuen stegt flæsk med persillesovs og tilbehør.

Klokken 19.30 blev generalforsamlingen blæst i gang af 2 mand fra Hubertusblæserne, hvorefter formanden Martin Moen kunne byde velkommen til 32 stemmeberettigede medlemmer samt 4 gæster, som ikke var medlemmer og derfor ikke havde tale og stemmeret.
Generalforsamlingen startede med et minuts stilhed for at mindes de af vore medlemmer som er døde i årets løb.
Referatets punkter svarer til punkterne på generalforsamlingens dagsorden:
Valg af dirigent: Gunnar blev foreslået og valgt, hvorefter han overtog styringen og konstaterede at indkaldelse var udsendt i meget god tid på Facebook og i nyhedsbrev, men desværre en smule for sent på foreningens hjemmeside. Det blev derfor afklaret med de tilstedeværende medlemmer om der var indsigelser mod at gennemføre generalforsamlingen, dette var ikke tilfældet og generalforsamlingen blev gennemført.
Eddie Grundahl og Egon Brogård blev valgt som stemmetællere og Bjarne Christensen som referent. 

 Beretninger:
 Formandens beretning:
Martin gav en orientering om foreningens aktiviteter i løbet af året. 
Der var to træningsaftener på Stiga banen og der blev afsluttet med en pokalskydning.
Trofæaften blev afholdt den 30.3 med god tilslutning og valg af årets trofæer, i 2024 afholdes trofæaften den 21.3 og bestyrelsen håber på deltagelse af knivholdet som er i fuld gang med nye knive.
Lars Hjorth måtte af personlige grunde trække sig fra arbejdet i bestyrelsen i april måned og Søren overtog pladsen.
Den 16.5 var der bukketræf/pral som sædvanligt og der blev fremvist 3 bukke, dagen gentages i 2024.
I august måned blev der afholdt 3 træningsaftener på flugtskydningsbanen sammen med vores naboforeninger (Billund og Hejnsvig) og der blev afsluttet med en pokalskydning.
Den 28.9 blev der afholdt en foreningstur til det lejede jagtareal ved Ribe og der blev set ænder, men ikke skudt noget.
Den 12.10 blev der afholdt førstehjælpskursus med 11 deltagere i Lynghytten, deltagerne havde en god og udbytterig aften, alle bestod og fik bevis på deltagelse. 
Den 27.10 blev der afholdt en hygge og inspirationsaften for medlemmer af alle udvalg i foreningen.

 Hundeudvalg:
Thorkild gav en orientering om årets hundearbejde, vinterdressur i hallen havde 16 deltagere, der blev trænet 10 gange og afsluttet med en aften hvor hunde og førere kunne vise hvad de havde opnået. Som sædvanligt blev der hygget til sidst med smørrebrød og snak.
Udendørs dressur startede i april måned med hold til fordressur, mellem hold og udvidet hold, også her blev der trænet 10 gange og afholdt en fælles afslutning, med hygge og snak.
I august måned blev der afviklet hvalpetræning/motivering med 10 deltagere.
Hundeudvalget har fået et nyt medlem, Michael er gået ind i arbejdet og er begyndt på instruktøruddannelsen, tak for det.

 Jagtudvalg:
Finn kunne fortælle at der ikke er reguleret råger i 2023, men der er mulighed i 2024 man skal bare henvende sig til ham for nærmere oplysninger, han har nødvendigt udstyr i form af veste og rangler.
Det er ikke gået så godt med salg af kort til andejagten ved Ribe, Grindsted har kun solgt 6 kort og Billund 4, så der er underskud på den konto. De jægere som har været afsted, har skudt godt med vildt, der er nedlagt både gæs og forskellige ænder samt bekkasiner. Jagten er lejet igen for 2024, så der er mulighed for alle.

 Riffeludvalg:
Finn orienterede om aktiviteterne, der er afholdt træningsskydninger både i foråret og i efteråret så der har været gode muligheder både for træning og indskydning af riflen til årets jagter.                                               Skydningen i 2024 starter torsdag den 4. april, så kom og få trænet så du er klar til bukkejagten.                   Der afholdes riffelprøve i august måned.                                                                                                                      Der en renoveret meget på banen, der er indlagt vand, lavet et toilet og et hyggeligt opholdslokale.            Der er indtil videre investeret for omkring 305.000 kr. penge som er skaffet ved sponsorater og ved frivilligt arbejde. Det er så heldigt at der faktisk stadig er lidt penge i overskud og det overvejes at lave en terrasse.

 Natur og Vildtplejeudvalget:
Kim kunne fortælle at der i 2023 ikke havde været ansøgninger om tilskud til planter, men udvalget har udleveret 305 fasankyllinger. Udleveringen blev forsinket 14 dage i 2023, fordi de fugle vi skulle have haft gik til i vand og der måtte skaffes nye fugle.

 Flugtskydning:
Heino kunne fortælle at der havde været rigtig mange på banen i 2023 og at der var mange nye ansigter, det er jo dejligt. Der har været meget bøvl med vand i gravene og man håber at det hele er klar til start på skydningen den 3. februar 2024. Foreningen har deltaget med 4 hold i holdskydningen i 2023.                               Der var en stor tak til alle som hjælper til på banen.

 Ungjægerne:
Martin Moen orienterede, da der desværre ikke rigtig er nogen aktivitet hos ungjægerne for tiden, der har ikke været afholdt jagter i 2023. Det er et håb at der kan komme gang i arbejdet igen efter generalforsamlingen hos ungjægerne og Martin appellerede til at man eventuelt hjalp ungjægerne med afvikling af deres jagter, måske som hundefører.

 Hubertusblæserne:
Svend kunne fortælle at der var en 16 – 17 personer som trænede i Starup Skole hvor der var et velegnet lokale. Der er mulighed for at træne i 2 hold, så der er mulighed for både de meget dygtige og de måske knap så øvede. Blæserne havde fået en 2 plads ved forbundsmesterskaberne.                                                                                  Der er god plads til nye, så mød op hvis du har interesse i at lære at blæse på jagthorn.

 Kursus udvalg:
Heino kunne fortælle at årets knivkursus er startet op og der er fuldt hold.

 Jægerrådet og Mårhund:
Martin kunne som formand for mårhundebanden fortælle at antal dræbte mårhunde fordelte sig som følger: 2019 146 stk. -  2020 56 stk. - 2021 51 stk. - 2022 62 stk. Mårhundebanden er holdt op med at lave osteposer, men der er stadig ost til afhentning, man skal bare selv fylde det i poserne, er der tvivl kontakt da Martin Moen.
Mårhundebandens kameraer er fordelt til de enkelte foreninger med 3 stk. til hver, Grindsteds kameraer er hos Vagn. I efteråret 23 er det blevet muligt at få op til 37.000 kr. gennem kommunen, som kan bruges i bekæmpelsen af mårhunde i løbet af de næste to år.                                                                                                                            Der afholdes møde i Jels hvor der blandt andet skal vælges et nyt hovedbestyrelsesmedlem fra kreds 4, man kan kontakte Martin Moen for nærmere orientering.                                                                                                               Den 22. juni afholdes der Repræsentantskabsmøde i Vingsted hvor der blandt andet er formandsvalg, man kan kontakte Martin Moen for nærmere orientering.
Alle beretninger blev godkendt med akklamation.

 Regnskab:
Vagn omdelte regnskaber for, Natur og Vildtplejeudvalg, Hundeudvalg, Flugtskydningsudvalg og Hovedkassen samt den samlede Balance.                                                                                                                            Alle regnskaberne og balancen blev gennemgået, der var enkelte spørgsmål som blev besvaret.                 Regnskab og balance blev godkendt.
 Forslag:
Der var ingen indkomne forslag

 Kontingent:
Der er ingen ændringer i kontingentet, vi er 249 medlemmer i foreningen.                                                             Det blev oplyst at man kan spare 141 kr. om året hvis man ikke ønsker at modtage bladet Jæger, man skal så selv henvende sig til Danmarks Jægerforbunds medlemsservice og anmode om det.

 Valg af bestyrelsesmedlemmer:
Christoffer Teglgård ønskede ikke genvalg, Martin takkede ham for tiden i bestyrelsen.
Følgende blev valgt: Vagn Jensen (genvalg), Michael Nielsen (nyvalg)

 Valg af suppleanter:
Følgende blev valgt: Carsten Junker (1. suppleant), Christoffer Teglgård (2. suppleant)

 Valg til Natur og Vildtplejeudvalget:
Følgende blev valgt: Kim Hansen

 Valg til Grindsted Flugtskydningsudvalg:
Heino Hansen og Martin Damgård (udpeget af GJF)
Følgende blev valgt: Daniel Elbæk

 Valg af 2 Revisorer og 1 suppleant:
Følgende blev valgt: Lars B. Nielsen (genvalg), Jesper Christoffersen (genvalg)
Suppleant: Egon Brogård (genvalg)

 Eventuelt:
Martin Moen modtog Kragepokalen, han havde indleveret 7 par ben (antal skud ukendt)
Martin Damgård modtog Aktivpokalen, Martin har gennem mange år gjort en stor indsats på banen og han er altid klar med en hjælpende hånd.
Sportsfiskerne vil gerne have reguleret skarv, kontakt Martin Moen hvis det er noget for dig. 


## Referat fra generalforsamling den 26. januar 2023

Referat fra generalforsamling i Grindsted Jagtforening,                                                                                          afholdt i Lynghytten den 26. januar 2023.

Traditionen tro startede vi med fællesspisning klokken 18.30, der blev serveret en gang stegt flæsk med persillesovs, kartofler og tilbehør, samt drikkevarer ”med måde”, ikke dårligt!!  

Klokken 19.30 blev generalforsamlingen ”blæst i gang” med ”jagt begynd” af Hubertusblæserne, hvorefter formanden Martin Moen kunne byde velkommen til 38 personer, hvoraf 6 var gæster og to hornblæsere, som ikke var medlemmer og derfor ikke havde stemme og taleret på generalforsamlingen.

Vi startede med 1 minuts stilhed, for at mindes de af vores kammerater som er gået bort i årets løb.

Referatets punkter svarer til punkterne for generalforsamlingens dagsorden:

Valg af dirigent:  Gunnar blev foreslået og valgt, hvorefter han overtog styringen og konstaterede at generalforsamlingen var lovlig og rettidig indkaldt. Jens Kruse og Eddie Grundahl, blev valgt som stemmetællere og Bjarne Christensen som referent.
 Beretninger.
 Formandens beretning:  
Martin gav en orientering om foreningens aktiviteter i 2022.  
Der blev afholdt Stiga skydning over tre aftener i februar.  
Trofæaften blev aflyst i 2022, men afholdes i 2023.  
Træning og pokalskydning på lerduebanen blev afviklet sammen med Billund og Hejnsvig som tidligere år og gentages i 2023 i august måned, Martin appellerede til at så mange som muligt får trænet med haglbøsse og riffel, for at være forberedt til den kommende jagt sæson.  
Der afholdes årsmøde i Jægerrådet i Lynghytten 2. februar kl. 19.00, medlemmer er velkommen.  
Beretningen blev godkendt med akklamation.
 Hundeudvalg:  
Thorkild berettede om årets hundearbejde, vinterdressuren i ridehallen havde tilslutning af 20 unghunde, der blev trænet i 10 uger og man sluttede med en fælles hyggelig afslutning. I april måned startede udendørsdressuren, også her var der 20 hunde tilmeldt fordelt på ung hunde, mellemklasse og udvidet, også her blev der holdt en hyggelig fælles afslutning. I august måned var der hvalpetræning/motivering hvor cirka 10 hunde deltog.  
Hundeudvalget mangler instruktører og søger desperat efter folk som kunne tænke sig at arbejde med vores dejlige firbenede jagtkammerater.  
 Jagtudvalg:  
Finn orienterede om rågeregulering, der blev ikke reguleret nogle voksne fugle men 14 unger blev det til. Der bliver søgt om regulering igen her i 2023, så har man lyst til at deltage skal man bare melde sig hos Finn for at få en tilladelse. Andejagten i Ribe blev ikke det helt store tilløbsstykke, der blev kun solgt 13 kort til området og det er for lidt til at dække omkostningerne. Der blev skudt både ænder og gæs af de jægere som var dernede, så mød op.
 Riffeludvalg:  
Finn fortalte om renoveringsplaner for banen, blandt andet skal der etableres bedre toilet forhold og der er skaffet midler til det. Der er skydning på banen fra april måned så følg med på hjemmesiden.Natur og Vildtplejeudvalg:  Kim orienterede om årets aktiviteter, der var ingen ansøgninger om tilskud til planter, men der blev udleveret 295 fasaner, det er en tilbagegang i forhold til tidligere år, fuglene er steget en del så måske forklaringen findes her. Ernst har valgt at stoppe i udvalget, han fik en tak for indsatsen.
 Flugtskydningsudvalg:  
Heino berettede om aktiviteterne, 2022 som har været godt besøgt, der er deltaget i to trap stævner og foreningen har deltaget med fire hold i Ribe Amts Holdskydning. Der har været lidt bøvl med spidsdue banen, men det er løst nu..Der er investeret i en havetraktor og Klaus og Lars har klippet græs på banen, tak for det og tak til forskellige andre for hjælp i 2022.
 Ungjæger:  
Esben berettede at der er afholdt 2 jagter i 2022 og der er nedlagt 5 fasaner, 1 hare, 2 snepper og 1 rådyr. Der har været en rimelig tilslutning til aktiviteterne i årets løb.
 Hubertusblæserne:    
Martin fortalte at der ikke havde været så meget aktivitet i årets løb, dog havde man deltaget i et stævne på Fyn, hvor der udover Hubertusblæserne deltog 1 hold, hvem der var bedst står hen i det uvisse. 
 Kursusudvalg:  
Ingenting 
 Husudvalg:  
Vagn kunne berette at der er en vandskade under gulvet som skal undersøges nærmere og foreningen er orienteret om at den nye affaldsordning i kommunen også vil gælde for Lynghytten.
 Jægerråd og Mårhund:    
Martin fortalte at man i de deltagende foreninger var enedes om at slå disse to sammen, da det er de samme personer som er deltagere i begge, dog således at man vil give mårhunde bekæmpelsen første prioritet. Der er nedlagt 62 mårhunde i 2022 og 315 i hele perioden siden bekæmpelsen blev påbegyndt.   
 Regnskab:  
Vagn fremlagde og gennemgik det omdelte regnskab som nu omfatter samtlige regnskaber for udvalg under Grindsted Jagtforening samt regnskabet for hovedkassen.  
Regnskabet blev godkendt med akklamation.
 Indkomne forslag:   
Der var et indkommet forslag fra Grindsted Jagtforening vedrørende en ændring af foreningens vedtægter, så de er tilpasset de nye forhold.
Vagn gennemgik ændringerne og forslaget blev vedtaget af generalforsamlingen med 29 stemmer for og 1 imod. 
 Kontingent:  
Den del af kontingentet der går til GJF fastholdes på samme beløb som i 2022.  
Det blev præciseret at man skal være medlem af GJF for at have stemmeret i jagtforeningen, der er også problematikken med våbenpåtegning hvis man ikke har jagttegn og ikke er medlem noget sted og ønsker at benytte skydebanen.  
 Valg til bestyrelsen:  
Martin Moen og Finn Lauridsen er villig til genvalg, Kasper Kousgaard ønsker ikke genvalg.                                     

Valgt blev:  
Martin Moen (genvalg), Finn Lauridsen (genvalg) og Lars Hjorth (nyvalg). 
Valg af suppleanter: Søren Christensen (genvalg 1. suppleant) og Carsten Junker (genvalg). 
Valg til Natur og Vildtplejeudvalg:  Ernst Rasmussen ønsker ikke genvalg.  
John Pedersen (nyvalg). 

 Valg til Grindsted Flugtskydningsudvalg:  
Heino Hansen og Martin Damgård (udpeget af GJF). 
Mona Holt Nielsen (nyvalg), Lars Hjort (nyvalg), Kim Lassen (nyvalg), Klaus Frostholm (nyvalg), Daniel Elbæk (nyvalg)

 Valg af revisorer: 
Lars B.Nielsen (genvalg), Jesper Christoffersen (genvalg). 
 Valg af revisorsuppleant: 
Egon Brogård (genvalg). 

 Pokaluddeling:  
Villy Nielsen modtog pokalen for Natur og Vildtpleje.  
Villy har skabt et meget fint område ved tilplantning af cirka 3,62 hektar med en fin blanding af træer, som helt sikkert vil blive til gavn for både vildt og mennesker fremover, tillykke.         

Kragepokalen blev ikke udleveret da der ikke er indleveret ben i 2022.                                  
Bestyrelsen efterlyste initiativer så der igen kan komme gang i reguleringen af disse skadevoldende fugle som breder sig voldsomt, der kom ikke noget på bordet så bestyrelsen arbejder videre med sagen.

Vagn Jensen modtog Aktivpokalen for den store arbejdsindsats i årets løb.  

 Eventuelt: 
Lidt snak frem og tilbage og en hyggelig afslutning, Gunnar takkede af og afsluttede generalforsamlingen.  
Vagn takkede Gunnar for dirigent rollen, Bjarne for at skrive, 
Søren, Svend og Troels for at blæse nogle stykker for os og en generel tak til alle som yder en indsats for at foreningen kan fungere med så mange aktiviteter.  
