---
title: "Foreningen"
permalink: /docs/about/
excerpt: "Information om og fra bestyrelsen."
last_modified_at: 2022-11-05T10:40:42-04:00
toc: true
---

Hjemmesiden er nu aktiv igen, men med nyt udseende.
<br /><br />
Sammenslutning af GJF og GFB er nu en realitet og GJF’s vedtægter tilrettes ved generalforsamlingen i januar. De midler GFB havde stående i Vestjysk Bank er overført til GFB’s konto i Sydbank under GJF’s CVR-nummer. Det betyder at der nu er en direkte forbindelse mellem flugtskydningsaktiviteten og DJ. Det betyder også en forenkelt drift af det fælles klubhus Lynghytten og en billigere drift af alle aktiviteter mellem foreningen og banken og en langt mindre arbejdsbyrde med alle kontakter til kommunen og andre instanser i det dansk samfund. Man kan også sige at nu er vi tilbage til udgangspunktet da flygtskydningsbanen blev etableret som en del af Grindsted Jagtforenings aktiviteter for mange år siden.
<br /><br />
##Jagtudvalget og jagten ved Ribe
<br />
Ande og gåsejagten ved Ribe på foreningens arealer er startet for flere måneder siden, men det er ikke for sent at prøve jagtheldet af her i december og i januar. Der er reguleringstilladelse til bramgæs på arealet.
Ved rette vejrforhold er der mulighed for at skyde både ænder, gæs og bekkasiner, hvorimod hårvildt og hønsefugle ikke indgår i jagtlejen.
Et årskort/gæstekort koster 500 kr. og gælder for en hel sæson (1.august – 31.januar).
Årskort/gæstekort kan købes hos Vagn Jensen og Kim Lassen. For begge gælder at der inden lige skal ringes for at aftale mødetidspunkt. Betaling til mobilepay 46352 Grindsted Jagtforening eller kontant hvis det er eneste mulighed.
Vagn træffes på 51 57 87 40 og bor Sydtoften 81 i Grindsted og Kim træffes på 27 73 17 31 og bor Plougslundvej 183 i Billund.
Årskort sælges kun til medlemmer med lokal tilknytning til Billund og Grindsted jagtforeninger og der skal give tilbagemelding af nedlagt vildt når sæsonen er forbi.
Der kan købes et gæstekort til en jagtkammerat selvom han/hun ikke opfylder betingelsen for selv at købe et kort. Gæstekortet kan kun benyttes når du selv er med på jagten.
Ét gæstekort per betalende medlem af BJF eller GJF.
<br /><br />

