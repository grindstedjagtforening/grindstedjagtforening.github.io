---
title: "Kommende aktiviteter"
permalink: /docs/Foreningen/
excerpt: "Information om og fra bestyrelsen."
last_modified_at: 2025-09-02T17:40:42-04:00
toc: true
---
## Se kalenderen for alle aktiviteter 
## Generalforsamling 2026 Er afholdt i god ro og orden.    
Ordinær generalforsamling i Grindsted Jagtforening    
   
Mødedato:	29.01.2026 i Lynghytten    
Deltagere: 33 fremmødte til spisning Stegt flæsk med persillesovs kl 18.30   
Martin bød velkommen og Hubertusblæserne gav et par numre.   
Generalforsamling kl 19.30    
Formanden Martin Moen bød velkommen og vi startede med at Hubertusblæserne spillede og med et minuts stilhed for at mindes de af vore medlemmer som er gået bort i årets løb.   
Dagsorden ifølge vedtægterne:    
Punkt 1. Valg af dirigent    
Gunnar Christensen blev valgt og tog over med valg at 2 stemmetæller, (Eddie Grundahl 
og Jens Kruse).   
Gunnar godkender at indkaldelsen er sket rettidigt.    
Punkt 2. Formandens beretning v/ Martin Moen   
Martin førte os gennem året 2025 med aktiviteter og begivenheder.    
Punkt 3.    
Udvalgenes beretninger:   
Hundeudvalg ved Michael Nielsen: Opstart januar 2025 med kun 4 hunde var for lidt og kurset blev aflyst. Sommer træning gik rigtig godt med mange hunde og her i 2026 er der mange til indedørs træning med 14-15  hunde. Opstart til sommerens træning bliver “pay an play”, du betaler pr gang du kommer, tilmelder sig ved Michael. Mere herom senere.      
Jagtudvalg ved Finn Lauridsen: Jagt i Ribe sammen med Billund, der er i år solgt 29 kort, der er skudt 129 stk vildt. Et kort koster 500kr og der kan købes gæstekort.   
Riffeludvalg Finn Lauridsen: Der har været skydning fra d. 2/4 til 15/5 og så hver torsdag i august. Der kommer en riffelprøve igen i år. Det bliver den 22/8.   
Natur og vildtpleje udvalg ved Kim Hansen: Der er udleveret total 210 fugle, heraf flere som tidlige fasan i juli. Ønsker man at bestille fugle i 2026 skal det ske hurtigst muligt, priser på fugle er det samme som i 2025. Der har ikke været ansøgt om planter i 2025.    
Flugtskydningudvalg ved Heino Hansen: 2025 var året hvor maskinerne drillede meget, alt er blevet lavet, og køre i skønneste orden. Protrap holder det godt kørende, og der er kommet nye skytter til. Programmet for 2026 er klar. Der er god opbakning til RAH og der var flere vindere til finaleskydningen.    
Ungjæger ved Emil Damgård: Der er ikke sket meget i årets løb. Der er prøvet at samle folk nok til en jagt, det lykkes desværre ikke. Der skal tages kontakt til kommunen angående nye regler for jagten og jagterne skal fastsættes i god tid. Måske vi kan få tilladelse fra kommunen til tage flere med udenfor målgruppen.   
Hubertusblæser ved Martin Moen: De er stadig i gang og de vil gerne have flere medlemmer, Der spilles om onsdagen i Starup med dygtig underviser.   
Knivkursus ved Heino Hansen: Finn er stoppet som underviser og Claus Svendsen har taget over. Han gør det godt. Der bliver vist knive frem d 26/3 til troaften.   
Jægerrådet / jægerrådet:  Martin Moen    
Der er nu skudt 62 mårhunde i 2025 og i alt har vi skudt 470 mårhunde siden vi startede i 2019.   
Vi har stadig ost i fryseren og fiskepiller i containeren ved siden af. Hvis I synes den er ved at løbe tør, må i give mig et prej. så får vi den fyldt op igen.   
Alle kameraer er fordelt ud til alle foreningerne i kommunen. Så hvis nogen mangler, må de sige til.
Det er besluttet at gruppen kun mødes 1 gang om året og blev den 21. januar 2026 her i Lynghytten. Vi var mødt talstærkt op - vi var nemlig 5 deltager. Der var ikke meget på programmet da det ikke var valg år i år så det blev til en hyggelig snak om mangt og meget.    
Punkt 4. Regnskab. Gennemgang af regnskab ved Vagn Jensen. – Godkendt af forsamlingen    
Vi har 259 medlemmer, et plus på 14 medlemmer.    
Regnskab blev delt rundt.    
Hundeudvalgets kasse er nu integreret i hovedkassen og regnskabet for Hundeudvalget er et uddrag.   
Hovedkassen viser et overskud på 8709 kr hvoraf de 6980 kr kommer fra Hundeudvalget.   
Regnskabet for Flugtskydningsudvalget viser et underskud på 3284 efter lagerforskydningerne er medregnet. Der skal strammes gevaldigt på registreringerne af både indtægter såvel udgifter. Der indkøbes et nyt lagerstyringssystem i kiosken til at understøtte mere troværdig registrering af driften i kiosken. Der skal sikres bilag på alle udgifter. Regnskabet blev godkendt med et underskud på 3284,04 kroner efter en helhedvurdering af drift og lagerforskydning. Driften har været udfordret i begyndelsen af året på grund af dårlige duer.    
Regnskabet for Natur- og Vildtplejeudvalget viser et overskud på 6766 kr inden de financielle poster.   
Kommentar fra Martin Damgaard.     
Det er svært at sætte pris på hvad det har kostet med defekte duer. Nogle aftener har der været fri duer pga. af dårlige duer.     
Punkt 5. Kontingent. – ingen ændring hos GJF – Stigning fra DJ    
Punkt 6. Valg.    
Valg af 3 bestyrelsesmedlemmer    
På valg var Martin Moen og Finn Lauridsen og Søren Christensen. Martin og Finn blev  genvalgt. Jakob Vikær blev nyvalgt.    
Valg af 2 suppleanter. Emil Damgaard og Daniel Elbæk    
Valg af revisorer. Carsten Junker og Jakob Riddersholm.    
Valg af revisorsuppleant. Egon Brogaard - Valgt    
Valg til Natur- og Vildtplejeudvalg. John Pedersen blev valgt   
Valg til Flugtskydningsudvalg. Heino Hansen og Martin Damgaard er udpeget af jagtforeningen og Kim Lassen, Lars Hjorth og Klaus Frostholm blev genvalgt. Mona Holt Nielsen fratrådte.   
Punkt 7. Krageben og Aktivitetspokal.    
Krageben. Der er ingen ben indleveret til kragepokalen i 2025   
Aktivitetspokal. Der blev ikke fundet en kandidat til aktivitetspokalen.    
   
Gunnar nedlægger hvervet som dirigent.    
Punkt 8. Eventuelt.   
Lars Johansen: hvad er status med renovering af Lynghytten, Der er søgt fonde. Der skal være styr på penge inden start. Der bliver søgt mulig start d. 1/9    
Martin Damgård: trap landskamp kommer til Grindsted i August så jagtforenings træningsaften har en uges pause.     
Martin Moen: vil gerne snakke lidt for aktivespokalen, Vagn Jensen gør et stort arbejde for Grindsted Jagtforening.   
Afsluttende Hornblæsning -  Knæk og Bræk    
Afslutning ved Formand Martin Moen – Tak for god ro og orden og tak til Gunnar. Tak til Hubertusblæserne   
    
Nye bestyrelse består af     
Formand Martin Moen    
Næstformand Kim Brogaard   
Kasserer Vagn Jensen    
Medlemmer Jakob Vikær, Michael Nielsen, Heino Hansen, Finn Lauridsen    

## Knivkursus 2026   
Er i gang med næsten fuld hold. Vi er spændte på resultatet der vises på trofæaftenen den 26. marts kl 19.00
Traditionen tro afholdes der i Grindsted Jagtforening knivkursus, hvor kursisterne under kyndig vejledning bygger deres egen jagtkniv.    
Opstart er onsdag den 7. januar kl 19.00 i sløjdlokalet pả Vester Skole, derefter hver onsdag kl 19.00, dog ikke i uge 7. I alt 10 gange.
Går du og drømmer om den hele rigtig jagtkniv og ønsker du dig noget ingen har,
så har du igen i år muligheden for at lave din helt egen personlige jagtkniv.    
Der er 12 pladser på holdet og vi ser frem til at få netop din tilmelding der er gældende når du har betalt og fået en bekræftelse.    
Tilmelding skal ske til Heino Hansen på telefon 22 44 03 00    
Vi ses til ca 10 aftener i knivenes tegn.     
Prisen er 500 kr og i prisen er også 1 stk øl/vand og 3 stk smørrebrød den sidste aften    
OBS: Kniv og andre materialer kommer ud over denne pris.    
Betaling: kontooverførelse til 7702 1068226 eller MobilePay GJF: 46352.       
![Kniv](/images/knivkursus.jpg)

## Nyt fra Hundeudvalget
Vinterdressur 2026:  Er i fuld gang. 
Til alle der har unge jagthunde og hunde, der endnu ikke er helt lydige, tilbyder vi fordressur med fokus pä lydighed og lettere apportering.    
Det foregår i den store ridehal, Nollundvej 116, Grindsted. Vi starter, onsdag den 7. januar 2026 kl. 19.00. Derefter hver onsdag til den 25. februar.
For at kunne tilrettelægge forløbet, beder vi derfor om bindende tilmelding samt forudbetaling pá Mobilepay: 61260    
Tilmelding til Michael:
mn@unig.dk eller 20 600 770    
pris 500,00 kr. som betales pá Mobilepay 61260 Noter venligst navn på hund og ejer    
Deltagende hunde skal være vaccineret og have udvidet forsikring.   
Hilsen
Hundeudvalget - Grindsted Jagtforening
   

## Flugtskydningsbanen    
Vi starter året med at banen er åben alle lørdage i februar fra 10.00 til 13.00
