---
title: "Kommende aktiviteter"
permalink: /docs/Foreningen/
excerpt: "Information om og fra bestyrelsen."
last_modified_at: 2023-03-30T10:40:42-04:00
toc: true
---
## Se kalenderen for alle aktiviteter

## Se under GFB for aktiviterer på flugtskydningsbanen

## Hvalpetræning i august. 
Grindsted Jagtforening tilbyder træning for helt unge hunde.   
Det foregår på arealerne omkring Lynghytten på Vesterhedevej 3.  
Med start mandag den 7. august kl 19:00.  

Tilmelding til Rasmus. 
rasmus@dkautomobiler.dk.  
Telefon 30655803.   
Prisen er 250 kr for de fem gange og betales med 
MobilePay box60996.   
Alle deltagne hunde skal være vaccineret.   
## Riffelbanen den 3. august -  NYT --  NYT
Vi har en speciel oplevelse klar til torsdag den 3. august kl 17.00 på riffelbanen !!!!   
Denne aften kommer firmaet Nieload, der vil rådgive om deres produkter, brugen af disse og fremvise dem både fysisk og digitalt.   
Der vil komme nogle nyheder der er så nye, at vi ikke kan få at vide hvad det er.    
Kig endelig deres på hjemmesiden, nieload.dk, måske I skal have noget leveret på banen den 3. august.   
Vi skal også huske hyggen og sanserne, så vi har inviteret “Vild med vin” som vil vise et udvalg af jagtrelaterede værtgaver og jagtrelateret vinsmagning. Der skal jo god vin til vildtkød.   
Det vil være muligt at købe vin hvis smagsløgene pirres.   
Det vil være muligt at tegne både ordinær og ekstra ordinær medlemsskab af Grindsted jagtforening på dagen (frivilligt ).   
Kom og skyd, kigge, smage eller få en sludder.   
Stedet er Riffelbanen, Tingvejen 394, Grindsted.
## Riffelbanen den 24. august  -  NYT -- NYT
Grindsted Jagtforening har lånt 5 røde Viperflex til brug på riffelbanen i hele august måned.   
Den 24. august kommer firmaet Viperflex på demobesøg og her vil det være muligt for aspiranter, kommende aspiranter, nysgerrige og andre som kunne tænke sig at prøve at skyde fra Viperflex, at få 4 skud under kyndig instruktion.    
Bemærk man behøver ikke at have jagttegn for at prøve da der er uddannede instruktører til stede under instruktionen.    
Hvis rekyl afskrækker nogen er der også en rekylfri salonriffel til rådighed     
Direktøren Claus fra Viperflex lægger våben og patroner til.     
Kom og mød en rigtig entusiast inden for både hagl- og riffelskydning, både jagt og bane   
Stedet er Riffelbanen, Tingvejen 394, Grindsted.
## Riffelbanen Frodeslund (bag Flisværket i Grindsted)
Vi har åben alle torsdage i august fra kl 18.00 til 21.00 (dog senest ved solnedgang). Alle er velkomne, du behøver ikke at være medlem af GJF. Der kan købes øl og vand og der er pølser på grillen. Vi skyder på 100 meter og 200 meter og der er mulighed for indskydning i bænk med erfarne instruktører.    
Stedet er Tingvejen 394 Grindsted.  
P.S.   
Billund Jagtforening holder banen åben 9. og 16. og 23. og 30. august kl 18.00 - 21.00. 

## Træning på flugtskydningsbanen 3 tirsdage i august.
Forud for jagtsæsonen er det tid til at få genopfrisket svinget i haglbøssen. Det er vigtigt at få trænet og fá skudt nogle skud med dit haglgevær, som måske har stået i våbenskabet siden januar jagterne.
Som i alle andre forhold er det vigtigt at træne, hvis man vil blive bedre eller bare holde sidste ársniveau.
Der bliver 2 træningsaftner i august: Tirsdag den 15. og tirsdag den 22. august fra kl. 18.00 til kl. 20.45.
Tirsdag den 29. august afholder vi den ârlige Pokalskydning sammen med Billund jagtforening og Hejnsvig Jagtforening.

## Natur- og Vildtplejeudvalget
Husk at udlevering af de bestilte fasaner sker den 13. august kl 10.00. - 10:30

## Andekort til jagten ved Ribe
Grindsted og Billund jagtforeninger har lejet stykket med et samlet areal på ca. 48 ha. ved Farup vest for Ribe - ikke langt fra Kammerslusen.
Ved rette vejrforhold er der mulighed for at skyde både ænder, gæs og bekkasiner, hvorimod hårvildt og hønsefugle ikke indgår i jagtlejen. De seneste år har der været regulering af bramgæs inkluderet i andekortet.
Et årskort koster 500 kr.og gælder for en hel sæson (1.august 2023- 31.januar 2024). For jagten på gæs i august gælder særlige regler se Naturstyrelsen hjemmeside eller på GJF’s hjemmeside.
Årskort/gæstekort kan købes hos Vagn Jensen og Kim Lassen. For begge gælder at der inden lige skal ringes for at aftale mødetidspunkt. Betaling til mobilepay 46352 Grindsted Jagtforening eller kontant.
Vagn træffes på 5157 8740 og bor Sydtoften 81 i Grindsted og Kim træffes på 2773 1731 og bor Plougslundvej 183 i Billund
Årskort sælges kun til medlemmer med lokal tilknytning til Grindsted Jagtforening eller Billund Jagtforening. Årskortet skal medbringes under jagten og skal kunne fremvises hvis repræsentanter for BJF eller GJF anmoder om det. Der skal gives tilbagemelding om nedlagt vildt når sæsonen er forbi.
## Førstehjælpskursus
Grindsted Jagtforening tilbyder foreningens medlemmer til at deltage i et førstehjælpskursus med deltagerbevis.    
    Torsdag den 12. oktober 2023 med start kl 15 og afslutning kl 22.   
Det foregår i Lynghytten og der vil være forplejning undervejs på dagen til rimelige priser.    
Sæt allerede nu kryds i kalenderen og giv os et prej, hvis du er interesseret.
## Jagthundeinstruktør
Har du interesse i hundearbejde og kan du tænke dig blive instruktør?
Se lidt på [Jægerforbundets hjemmeside](https://www.jaegerforbundet.dk/det-sker-i-dj/instruktor-uddannelserne/jagthundeinstruktor/) og tag kontakt til Martin Moen hvis din interesse er vakt.

