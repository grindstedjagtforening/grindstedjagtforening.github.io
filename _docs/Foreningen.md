---
title: "Kommende aktiviteter"
permalink: /docs/Foreningen/
excerpt: "Information om og fra bestyrelsen."
last_modified_at: 2024-02-01T17:40:42-04:00
toc: true
---
## Se kalenderen for alle aktiviteter

## Se under GFB for aktiviterer på flugtskydningsbanen

## Generalforsamling
Vi har nu afholdt generalforsamling og kan sige velkommen til Michael Nielsen i bestyrelsen idet Michael afløser Christoffer Teglgaard.   
Martin Moen modtog Kragepokalen. Martin havde indleveret 7 par ben (antal skud ukendt)   
Martin Damgård modtog Aktivpokalen, Martin har gennem mange år gjort en stor indsats på banen og han er altid klar med en hjælpende hånd.   
Sportsfiskerne vil gerne have reguleret skarv, kontakt Martin Moen hvis det er noget for dig. 
## Bestilling af fasaner til juli eller august.
Se under Natur- og Vildtplejeudvalg.

## Stigaskydning.
I februar har vi træning i skydning til løbende vildt på vores lille hjortebane i Lynghytten. Der skydes med luftgevær med kikkertsigte til bevægelig skive. En sjov diciplin.    
Der skydes de sidste tre torsdage (15. , 22. og 29.) i februar med en afsluttende pokalskydning den sidste aften. Vi mødes alle dage kl 19.00 i Lynghytten.
## Trofæaften
Trofæaften afholdes den 21. marts kl 19:00 i Lynghytten. Her vil vi gerne se alle trofæer fra den seneste jagtsæson.    
Så tag dine trofæer ned fra sømmet på væggen og tag det med i Lynghytten på denne altid hyggelige aften. Om trofæet er stort eller lille har ingen betydning, og har du ikke skudt noget er du meget velkommen alligevel.    
ALLE indleverede trofæer giver et lod til lodtrækning om en masse flasker god vin.   
Også i år kommer årets knivkursushold og viser hvor langt de er nået med at lave deres egne knive.    
Alle er velkommen til at tage deres egne knive med og vise hvad der er lavet tidligere.
## Riffelbanen
Riffelskydning i 2024 på vores riffelbane i Frodeslund      
Vi afholder i april og maj træningsaftner på riffelbanen hvor alle der kan fremvise et jagttegn og riffeltilladelse til den medbragte riffel, kan møde op for træning på 100 meter samt 200 meter bane. Indskydning af riffel kan også foretages på disse dage. Der vil være erfarne folk til stede alle dage, således vi kan vejlede både i skydeteori, våbenbetjening samt være behjælpelig med indskydning.    
Har du endnu ikke set vore renoverede faciliteter, så benyt dig af muligheden nu.    
Til dem som skal træne til riffelprøven tilbyder vi undervisning; bare sig det når I møder op - at I gerne vil træne til prøven - så vil en af vore instruktører følge jer.    
Riffelbanen findes på Tingvejen i Grindsted, ved siden af flisværket.    
Der står skilt til både flisværk og riffelbane ved hovedvejen. Til dem som taster adressen ind i GPS; brug denne adresse: Tingvejen 396, 7200 Grindsted   
Der skydes fra kl. 17:30 til 21:00 (eller solnedgang hvis denne kommer før kl 21).   
Torsdag 4 apr, 11 apr, 18 apr, 25 apr, 2 maj og 9 maj   
Der betales 30 kr for en aftentræning pr. skytte.   
I må også meget gerne møde op til BJF’s skydninger om onsdagen i samme uger som vi selv skyder, se detaljer på deres hjemmeside.
## Rågeregulering 
Jagtudvalget forvalter rågereguleringen for Billund Kommune.    
Reguleringen på de voksne fugle er startet.   
Er du interesseret i at deltage i denne regulering kan du henvende dig til Finn Lauridsen på telefon 40 41 75 15.
