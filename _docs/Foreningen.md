---
title: "Kommende aktiviteter"
permalink: /docs/Foreningen/
excerpt: "Information om og fra bestyrelsen."
last_modified_at: 2025-07-01T17:40:42-04:00
toc: true
---
## Se kalenderen for alle aktiviteter   
## Hvalpetræning for unge hunde
Hvalpetræning for helt unge hunde op til 6 måneder starter tirsdag den 12. august kl 19.00 ved Lynghytten på skydebanen Vesterhedevej 3.   
Du skal tilmelde dig til Rasmus senest den 24. juli på mail rasmus@dkautomobiler.dk eller telefon 91897396.   
Prisen for træningen er kr. 250 for fire gange og betales på mobilepay 61260 (hundeudvalg).     
## Flugtskydningsbanen nu:      
Juli: Træning alle onsdage 18 - 21.    
August: Træning alle onsdage 18 - 21.    
August: Grindsted og Billund og Hejnsvig jagtforeninger afholder træning og pokalskydning de sidste 3 tirsdage 18 - 21         
Se under GFB for alle aktiviterer på flugtskydningsbanen
## Træning på Flugtskydningsbanen
For alle vore medlemmer er der træning på Flugtskydningsbanen den 12. og 19. og 26. august med afsluttende pokalskydning den 26. august. Vi træner sammen med Billund og Hejnsvig Jagtforeninger. Alle dage fra kl 18.00. 

Mød op og få trænet inden jagtsæssonen starter.    

## Riffelskydning i 2025 på vores riffelbane i Frodeslund 
Vi afholder i august træningsaftner på riffelbanen hvor alle der kan fremvise et jagttegn og riffeltilladelse til den medbragte riffel, kan møde op for træning på 100 meter samt 200 meter bane. Indskydning af riffel kan også foretages på disse dage. Der vil være erfarne folk til stede alle dage, således vi kan vejlede både i skydeteori, våbenbetjening samt være behjælpelig med indskydning. 
Til dem som skal træne til riffelprøven tilbyder vi undervisning; bare sig det når I møder op - at I gerne vil træne til prøven - så vil en af vore instruktører følge jer. 
Riffelbanen findes på Tingvejen i Grindsted, ved siden af flisværket. 
Der står skilt til både flisværk og riffelbane ved hovedvejen. Til dem som taster adressen ind i GPS; brug denne adresse: Tingvejen 396, 7200 Grindsted 
Der skydes fra kl. 18:00 til 21:00 (eller solnedgang hvis denne kommer før kl 21). 
Torsdage: 7. august, 14. august, 21. august, 28. august. 
Der betales 30 kr for en aftentræning pr. skytte. 
I må også meget gerne møde op til BJF’s skydninger om onsdagen i samme uger som vi selv skyder, se detaljer på deres hjemmeside.

## Andekort til jagten ved Ribe. 
Grindsted og Billund jagtforeninger har lejet stykket med et samlet areal på ca. 48 ha. ved Farup vest for Ribe - ikke langt fra Kammerslusen. 
Ved rette vejrforhold er der mulighed for at skyde både ænder, gæs og bekkasiner, hvorimod hårvildt og hønsefugle ikke indgår i jagtlejen. 
Et årskort koster 500 kr.og gælder for en hel sæson (1.august 2025- 31.januar 2026). For jagten på gæs i august gælder særlige regler se Naturstyrelsen hjemmeside eller på GJF’s hjemmeside. 
Årskort/gæstekort kan købes hos Vagn Jensen og Kim Lassen. For begge gælder at der inden lige skal ringes for at aftale mødetidspunkt. Betaling til mobilepay 46352 Grindsted Jagtforening eller kontant. 
Vagn træffes på 5157 8740 og bor Sydtoften 81 i Grindsted og Kim træffes på 2773 1731 og bor Plougslundvej 183 i Billund 
For GJF kan indbetaling ske til MobilePay 46352 
Årskort sælges kun til medlemmer med lokal tilknytning til Grindsted Jagtforening eller Billund Jagtforening. Årskortet skal medbringes under jagten og skal kunne fremvises hvis repræsentanter for BJF eller GJF anmoder om det. Der skal gives tilbagemelding om nedlagt vildt når sæsonen er forbi. 
Vi laver en bestigelsestur til området i august. Herom senere. 



