---
title: "Kommende aktiviteter"
permalink: /docs/Foreningen/
excerpt: "Information om og fra bestyrelsen."
last_modified_at: 2024-04-22T17:40:42-04:00
toc: true
---
## Se kalenderen for alle aktiviteter

## Se under GFB for aktiviterer på flugtskydningsbanen

## Generalforsamling
Vi har nu afholdt generalforsamling og kan sige velkommen til Michael Nielsen i bestyrelsen idet Michael afløser Christoffer Teglgaard.   
Martin Moen modtog Kragepokalen. Martin havde indleveret 7 par ben (antal skud ukendt)   
Martin Damgård modtog Aktivpokalen, Martin har gennem mange år gjort en stor indsats på banen og han er altid klar med en hjælpende hånd.   
Sportsfiskerne vil gerne have reguleret skarv, kontakt Martin Moen hvis det er noget for dig.
## Dressur for jagthunde
Opstart den 8. april kl 19.00 ved Lynghytten på flugtskydningsbanen på Vesterhedevej 3.   
Træning alle mandage frem til den 24. juni 2024, dog undtaget 2. pinsedag.    
Tilmelding til Rasmus på telefon 30655803 eller mail rasmus@dkautomobiler.dk   
Pris kr 500 som betales ved tilmeldingen på mobilepay til box60996   
    
Der tilbydes følgende hold.     
#### Mellemniveau for let øvede hunde, som har gennemgået grunddressur og kan apportere dummy.  
1. Repetition af Grunddressur.
2. Apportering af hår- og fjervildt.
3. Apportering fra vand.
    
#### Udvidet niveau for øvede hunde, som kan apportere hår- og fjervildt.
1. Repetition af grunddressur med højere sværhedsgrad.
2. Apportering af hår- og fjervildt.
3. Slæb.
4. Apportering af rovvildt.
5. Apportering fra vand af flere emner.
6. Diverse dirigeringsøvelser.
    
Hvalpetræning og unghunde grunddressur tilbydes til august.  
## Bestilling af fasaner til juli eller august.
Se under Natur- og Vildtplejeudvalg.

## Riffelbanen
Riffelskydning i 2024 på vores riffelbane i Frodeslund      
Vi afholder i april og maj træningsaftner på riffelbanen hvor alle der kan fremvise et jagttegn og riffeltilladelse til den medbragte riffel, kan møde op for træning på 100 meter samt 200 meter bane. Indskydning af riffel kan også foretages på disse dage. Der vil være erfarne folk til stede alle dage, således vi kan vejlede både i skydeteori, våbenbetjening samt være behjælpelig med indskydning.    
Har du endnu ikke set vore renoverede faciliteter, så benyt dig af muligheden nu.    
Til dem som skal træne til riffelprøven tilbyder vi undervisning; bare sig det når I møder op - at I gerne vil træne til prøven - så vil en af vore instruktører følge jer.    
Riffelbanen findes på Tingvejen i Grindsted, ved siden af flisværket.    
Der står skilt til både flisværk og riffelbane ved hovedvejen. Til dem som taster adressen ind i GPS; brug denne adresse: Tingvejen 396, 7200 Grindsted   
Der skydes fra kl. 17:30 til 21:00 (eller solnedgang hvis denne kommer før kl 21).   
Torsdag 4 apr, 11 apr, 18 apr, 25 apr, 2 maj og 9 maj   
Der betales 30 kr for en aftentræning pr. skytte.   
I må også meget gerne møde op til BJF’s skydninger om onsdagen i samme uger som vi selv skyder, se detaljer på deres hjemmeside.
## Rågeregulering 
Jagtudvalget forvalter rågereguleringen for Billund Kommune.    
Reguleringen på de voksne fugle er startet.   
Er du interesseret i at deltage i denne regulering kan du henvende dig til Finn Lauridsen på telefon 40 41 75 15.
