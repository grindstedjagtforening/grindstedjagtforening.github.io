---
title: "Vedtægter og referater"
permalink: /docs/Vedtægterogreferater/
excerpt: "Vedtægter"
last_modified_at: 2026-02-13T10:40:42-04:00
toc: true
---
### Referat fra generalforsamling den 29. januar 2026    
Ordinær generalforsamling i Grindsted Jagtforening    
   
Mødedato:	29.01.2026 i Lynghytten    
Deltagere: 33 fremmødte til spisning Stegt flæsk med persillesovs kl 18.30   
Martin bød velkommen og Hubertusblæserne gav et par numre.   
Generalforsamling kl 19.30    
Formanden Martin Moen bød velkommen og vi startede med at Hubertusblæserne spillede og med et minuts stilhed for at mindes de af vore medlemmer som er gået bort i årets løb.   
Dagsorden ifølge vedtægterne:    
Punkt 1. Valg af dirigent    
Gunnar Christensen blev valgt og tog over med valg at 2 stemmetæller, (Eddie Grundahl 
og Jens Kruse).   
Gunnar godkender at indkaldelsen er sket rettidigt.    
Punkt 2. Formandens beretning v/ Martin Moen   
Martin førte os gennem året 2025 med aktiviteter og begivenheder.    
Punkt 3.    
Udvalgenes beretninger:   
Hundeudvalg ved Michael Nielsen: Opstart januar 2025 med kun 4 hunde var for lidt og kurset blev aflyst. Sommer træning gik rigtig godt med mange hunde og her i 2026 er der mange til indedørs træning med 14-15  hunde. Opstart til sommerens træning bliver “pay an play”, du betaler pr gang du kommer, tilmelder sig ved Michael. Mere herom senere.      
Jagtudvalg ved Finn Lauridsen: Jagt i Ribe sammen med Billund, der er i år solgt 29 kort, der er skudt 129 stk vildt. Et kort koster 500kr og der kan købes gæstekort.   
Riffeludvalg Finn Lauridsen: Der har været skydning fra d. 2/4 til 15/5 og så hver torsdag i august. Der kommer en riffelprøve igen i år. Det bliver den 22/8.   
Natur og vildtpleje udvalg ved Kim Hansen: Der er udleveret total 210 fugle, heraf flere som tidlige fasan i juli. Ønsker man at bestille fugle i 2026 skal det ske hurtigst muligt, priser på fugle er det samme som i 2025. Der har ikke været ansøgt om planter i 2025.    
Flugtskydningudvalg ved Heino Hansen: 2025 var året hvor maskinerne drillede meget, alt er blevet lavet, og køre i skønneste orden. Protrap holder det godt kørende, og der er kommet nye skytter til. Programmet for 2026 er klar. Der er god opbakning til RAH og der var flere vindere til finaleskydningen.    
Ungjæger ved Emil Damgård: Der er ikke sket meget i årets løb. Der er prøvet at samle folk nok til en jagt, det lykkes desværre ikke. Der skal tages kontakt til kommunen angående nye regler for jagten og jagterne skal fastsættes i god tid. Måske vi kan få tilladelse fra kommunen til tage flere med udenfor målgruppen.   
Hubertusblæser ved Martin Moen: De er stadig i gang og de vil gerne have flere medlemmer, Der spilles om onsdagen i Starup med dygtig underviser.   
Knivkursus ved Heino Hansen: Finn er stoppet som underviser og Claus Svendsen har taget over. Han gør det godt. Der bliver vist knive frem d 26/3 til troaften.   
Jægerrådet / jægerrådet:  Martin Moen    
Der er nu skudt 62 mårhunde i 2025 og i alt har vi skudt 470 mårhunde siden vi startede i 2019.   
Vi har stadig ost i fryseren og fiskepiller i containeren ved siden af. Hvis I synes den er ved at løbe tør, må i give mig et prej. så får vi den fyldt op igen.   
Alle kameraer er fordelt ud til alle foreningerne i kommunen. Så hvis nogen mangler, må de sige til.
Det er besluttet at gruppen kun mødes 1 gang om året og blev den 21. januar 2026 her i Lynghytten. Vi var mødt talstærkt op - vi var nemlig 5 deltager. Der var ikke meget på programmet da det ikke var valg år i år så det blev til en hyggelig snak om mangt og meget.    
Punkt 4. Regnskab. Gennemgang af regnskab ved Vagn Jensen. – Godkendt af forsamlingen    
Vi har 259 medlemmer, et plus på 14 medlemmer.    
Regnskab blev delt rundt.    
Hundeudvalgets kasse er nu integreret i hovedkassen og regnskabet for Hundeudvalget er et uddrag.   
Hovedkassen viser et overskud på 8709 kr hvoraf de 6980 kr kommer fra Hundeudvalget.   
Regnskabet for Flugtskydningsudvalget viser et underskud på 3284 efter lagerforskydningerne er medregnet. Der skal strammes gevaldigt på registreringerne af både indtægter såvel udgifter. Der indkøbes et nyt lagerstyringssystem i kiosken til at understøtte mere troværdig registrering af driften i kiosken. Der skal sikres bilag på alle udgifter. Regnskabet blev godkendt med et underskud på 3284,04 kroner efter en helhedvurdering af drift og lagerforskydning. Driften har været udfordret i begyndelsen af året på grund af dårlige duer.    
Regnskabet for Natur- og Vildtplejeudvalget viser et overskud på 6766 kr inden de financielle poster.   
Kommentar fra Martin Damgaard.     
Det er svært at sætte pris på hvad det har kostet med defekte duer. Nogle aftener har der været fri duer pga. af dårlige duer.     
Punkt 5. Kontingent. – ingen ændring hos GJF – Stigning fra DJ    
Punkt 6. Valg.    
Valg af 3 bestyrelsesmedlemmer    
På valg var Martin Moen og Finn Lauridsen og Søren Christensen. Martin og Finn blev  genvalgt. Jakob Vikær blev nyvalgt.    
Valg af 2 suppleanter. Emil Damgaard og Daniel Elbæk    
Valg af revisorer. Carsten Junker og Jakob Riddersholm.    
Valg af revisorsuppleant. Egon Brogaard - Valgt    
Valg til Natur- og Vildtplejeudvalg. John Pedersen blev valgt   
Valg til Flugtskydningsudvalg. Heino Hansen og Martin Damgaard er udpeget af jagtforeningen og Kim Lassen, Lars Hjorth og Klaus Frostholm blev genvalgt. Mona Holt Nielsen fratrådte.   
Punkt 7. Krageben og Aktivitetspokal.    
Krageben. Der er ingen ben indleveret til kragepokalen i 2025   
Aktivitetspokal. Der blev ikke fundet en kandidat til aktivitetspokalen.    
   
Gunnar nedlægger hvervet som dirigent.    
Punkt 8. Eventuelt.   
Lars Johansen: hvad er status med renovering af Lynghytten, Der er søgt fonde. Der skal være styr på penge inden start. Der bliver søgt mulig start d. 1/9    
Martin Damgård: trap landskamp kommer til Grindsted i August så jagtforenings træningsaften har en uges pause.     
Martin Moen: vil gerne snakke lidt for aktivespokalen, Vagn Jensen gør et stort arbejde for Grindsted Jagtforening.   
Afsluttende Hornblæsning -  Knæk og Bræk    
Afslutning ved Formand Martin Moen – Tak for god ro og orden og tak til Gunnar. Tak til Hubertusblæserne   
    
Nye bestyrelse består af     
Formand Martin Moen    
Næstformand Kim Brogaard   
Kasserer Vagn Jensen    
Medlemmer Jakob Vikær, Michael Nielsen, Heino Hansen, Finn Lauridsen    

### Referat fra generalforsamling den 30. januar 2025

Referat fra generalforsamling i Grindsted Jagtforening,                                                                                          afholdt i Lynghytten den 30. januar 2025.

Traditionen tro startede vi med fællesspisning klokken 18.30, der blev serveret en gang stegt flæsk med persillesovs, kartofler og tilbehør, samt drikkevarer ”med måde”, ikke dårligt!!  

Klokken 19.30 blev generalforsamlingen ”blæst i gang” med ”jagt begynd” af Hubertusblæserne, hvorefter formanden Martin Moen kunne byde velkommen.

Vi startede med 1 minuts stilhed, for at mindes de af vores kammerater som er gået bort i årets løb.

Referatets punkter svarer til punkterne for generalforsamlingens dagsorden:

Valg af dirigent:  Gunnar blev foreslået og valgt, hvorefter han overtog styringen og konstaterede at generalforsamlingen var lovlig og rettidig indkaldt.
##### Formandens beretning:  
##### Hundeudvalg:  
##### Jagtudvalg:  
##### Riffeludvalg:  
#### Regnskab:  
Vagn fremlagde og gennemgik det omdelte regnskab som nu omfatter samtlige regnskaber for udvalg under Grindsted Jagtforening samt regnskabet for hovedkassen.  
Regnskabet blev godkendt med akklamation.
#### Indkomne forslag:   
Der var et indkommet forslag fra Grindsted Jagtforening vedrørende en ændring af foreningens vedtægter.
Vagn gennemgik ændringerne og forslaget blev vedtaget af generalforsamlingen med stort flertal. 
#### Kontingent:  
Den del af kontingentet der går til GJF fastholdes på samme beløb som i 2024.  
#### Valg til bestyrelsen:  
Genvalg til Kim Brogaard og Heino Hansen.   
#### Valg til Flugtskydningsudvalg:  
Heino Hansen og Martin Damgård (udpeget af GJF). 
Mona Holt Nielsen (genvalg)
#### Valg til Natur- og Vildtplejeudvalg:  
Gunnar Christensen (genvalg)   
#### Valg af revisorer: 
Lars B.Nielsen (genvalg), Jesper Christoffersen (genvalg). 
#### Valg af revisorsuppleant: 
Egon Brogård (genvalg). 
### De nye vedtægter for Grindsted Jagtforening

###### §1 Navn og hjemsted
1.1 Foreningens navn er Grindsted Jagtforening

1.2 Foreningens hjemsted er Billund kommune.
###### §2 Forholdet til Danmarks Jægerforbund
2.1 Foreningen er tilsluttet Danmarks Jægerforbund (DJ), hvis vedtægter er bindende for foreningen.

2.2 DJ hæfter ikke for foreningens forpligtelser.
###### §3 Formål og opgaver
3.1 Foreningens formål er at samle alle jægere inden for foreningens område og fremme deres interesser i tilslutning til Danmarks Jægerforbunds formål, som dette er angivet i vedtægterne for Danmarks Jægerforbund, §2.
###### §4 Optagelse
4.1 Foreningen kan som medlemmer optage enhver uberygtet person.
###### §5 Ophør
5.1 Udmeldelse af foreningen skal ske med mindst én måneds skriftligt varsel til udgangen af december måned.

5.2 Foreningen kan slette et medlem, som er i restance med kontingent, efter nærmere af bestyrelsen fastsatte regler.

5.3 Bestyrelsen kan ekskludere et medlem af foreningen, der i væsentlig grad har optrådt eller handlet til skade for foreningen.

5.4 Eksklusion skal dog for at få endelig gyldighed godkendes på førstkommende generalforsamling. Eksklusion kræver, at 2/3 af medlemmerne stemmer herfor. Såfremt forslaget om eksklusion ikke opnår et sådant flertal, kan eksklusionen vedtages på en ekstraordinær generalforsamling, såfremt 2/3 af de, der fremmødte stemmer herfor.

5.5 Eksklusion af Danmarks Jægerforbund kan ske i overensstemmelse med Danmarks Jægerforbunds vedtægter §30.

5.6 Medlemskabets ophør medfører ikke krav på andel i foreningens formue.
###### §6 Kontingent og hæftelse
6.1 Medlemmerne betaler et af generalforsamlingen fastsat årligt kontingent.

6.2 Bestyrelsen kan fastsætte nærmere regler om kontingentreduktion for husstands-, ungdoms- og seniormedlemmer samt for ekstraordinære medlemmer og i øvrigt træffe nærmere bestemmelse om forfaldstid mv.

6.3 Medlemmerne hæfter ikke for foreningens forpligtelser.
###### §7 Ordinær generalforsamling
7.1 Generalforsamlingen har den højeste myndighed i alle foreningens anliggender.

7.2 Den ordinære generalforsamling afholdes hvert år i januar måned. Forslag, der ønskes optaget på dagsordenen, skal være foreningen i hænde senest 10 dage før generalforsamlingens afholdelse. Indkomne forslag offentliggøres senest 7 dage før generalforsamlingen på foreningens hjemmeside.

7.3 Indkaldelse af den ordinære generalforsamling med angivelsen af dagsorden samt indsendelsesfrist for indkomne forslag skal ske via E-mail til de af foreningen kendte E-mail adresser samt på foreningens hjemmeside med mindst 2 ugers varsel.

7.4 Dagsordenen skal omfatte følgende punkter:
   1. Valg af dirigent
   2. Aflæggelse af beretning om foreningens og udvalgenes virke siden sidste ordinære generalforsamling.
   3. Fremlæggelse af det af revisorerne gennemgåede årsregnskab til godkendelse
   4. Indkomne forslag
   5. Fastlæggelse af kontingent
   6. Valg af bestyrelsesmedlemmer
   7. Valg af suppleanter
   8. Valg af udvalgsmedlemmer til Grindsted Jagtforenings Natur- og Vildtplejeudvalg
   9. Valg af udvalgsmedlemmer til Grindsted Flugtskydningsudvalg
  10. Valg af to revisorer og en revisorsuppleant
  11. Eventuelt

###### §8 Ekstraordinær generalforsamling
8.1 Ekstraordinær generalforsamling indkaldes af bestyrelsen, når denne finder det påkrævet, eller når mindst 2/3 af medlemmerne skriftligt over for bestyrelsen begærer dette med angivelse af, hvilke sager der ønskes behandlet. Efter at skriftlig begæring er fremsat over for bestyrelsen, skal bestyrelsen lade afholde ekstraordinær generalforsamling senest 3 uger herefter. Indkaldelse til ekstraordinær generalforsamling med angivelse af dagsorden skal ske skriftligt til medlemmerne med mindst 1 uges varsel.
###### §9 Afstemninger
9.1 Generalforsamlingen er beslutningsdygtig uanset antallet af fremmødte medlemmer.

9.2 Hvert medlem har én stemme.

9.3 Afstemninger sker skriftligt, hvis dirigenten bestemmer dette, eller hvis mindst 1 medlem begærer skriftlig afstemning, dog skal forslag til og valg af bestyrelse altid ske ved skriftelig afstemning.

9.4 Der kan ikke stemmes ved fuldmagt.

9.5 Beslutninger vedtages ved simpel absolut stemmeflerhed, medmindre andet fremgår af disse vedtægter.

9.6 Ændringer af disse vedtægter kan alene vedtages, når mindst 2/3 af samtlige tilstedeværende medlemmer stemmer derfor.
###### §10 Bestyrelsen
10.1 Bestyrelsen, der vælges af og blandt medlemmerne, har den overordnede ledelse af foreningen.

10.2 Bestyrelsen består af 7 medlemmer.

10.3 Valgperioden er 3 år.

10.4 Bestyrelsen vælger af sin midte formand, næstformand, kasserer og sekretær.

10.5 Bestyrelsen afholder møde efter behov, når formanden eller 3 medlemmer af bestyrelsen begærer det.

10.6 Bestyrelsen er beslutningsdygtig, når mindst halvdelen af medlemmerne er til stede.

10.7 Hvert medlem af bestyrelsen har én stemme.

10.8 Beslutninger vedtages ved simpel absolut stemmeflerhed.

###### §11 Våbenpåtegning
11.1 Har jagtforeningen flugtskydning på programmet kan politiet godkende jagtforeningen til at give våbenpåtegning til glatløbede haglgeværer på foreningens medlemsbeviser.

11.2 Jagtforeningen kan kun godkendes til at give våbenpåtegning når;
1. Bestyrelsesmedlemmerne opfylder betingelserne om vandel og personlige forhold fastsat i våbenbekendtgørelsen.**
2. Bestyrelsesmedlemmerne forpligtiger sig til at tilbagekalde en våbenpåtegning samt underrette politiet, hvis foreningen bliver opmærksom på, at forholdene for et medlem med våbenpåtegning ændrer sig på en sådan måde, at det er betænkeligt, at den pågældende har våbenpåtegning.
3. Det i øvrigt efter en konkret vurdering af foreningens forhold anses for ubetænkeligt at give godkendelsen.**

11.3 En våbenpåtegning kan kun gives efter forud indhentet samtykke fra politiet i hvert enkelt tilfælde.

11.4 Ansøgning om samtykke til at give våbenpåtegning på medlemsbevis og godkendelse af det enkelte medlem til at opnå våbenpåtegn indgives på særlige blanketter. Ansøgningerne sendes til politiet.

11.5 Våbenpåtegningen giver alene adgang til at anvende våbnet til de aktiviteter, som fremgår af våbenpåtegningen.

11.6 Når jagtforeningen er godkendt til at udstede våbenpåtegninger skal bestyrelsen holde politiet underrettet om foreningens hjemsted og udskiftninger i bestyrelsen, således at politiet til enhver tid er underrettet om den siddende bestyrelses sammensætning.

11.7 En våbenpåtegning bortfalder, når medlemskabet af jagtforeningen ophører, eller hvis foreningens godkendelse fra politiet bortfalder. Foreningen kan på ethvert tidspunkt tilbagekalde en våbenpåtegning. Foreningen skal underrette politiet, når en våbenpåtegning bortfalder eller tilbagekaldes, og skal samtidig slette denne.
###### §12 Tegningsret
12.1 Foreningen tegnes af formanden og kasseren.

12.2 Meddelelse af fuldmagt til regnskabsførerne for henholdsvis udvalgene Natur- og Vildtplejeudvalg og Flugtskydningsudvalg til udvalgenes løbende dispositioner kan gives af bestyrelsen.
###### §13 Formue og regnskabsår
13.1 Foreningens formue anbringes i anerkendte pengeinstitutter på indlånskonto eller i depot med værdipapirer noteret på den danske børs. Det kan investeres i enkelt aktier eller investeringspuljer eller investeringsforeninger eller anden anderkendt kapitalformidling. Formålet er at få størst mulig afkast med en afvejet risiko under hensyntagen til kapitalens forrentning og levetid.

13.2 Regnskabsåret er kalenderåret.
###### §14 Grindsted Jagtforenings Natur- og Vildtplejeudvalg.

14.1 Grindsted Jagtforenings Natur- og Vildtplejeudvalgs formål er at yde tilskud til pleje af egnens natur og rekreative områder, herunder til udsætning af vildt, ophjælpning af truede vildtarter, anlægning af remisser og lignende.

14.2 Udvalget består af 5 personer. 2 medlemmer udpeges af jagtforeningens bestyrelse og 3 vælges af medlemmerne på den ordinære generalforsamling for 3 år af gangen. Udtræder et udvalgsmedlem i utide kan jagtforeningens bestyrelse udpege et nyt medlem, der sidder til førstkommende generalforsamling. <b>Udvalget vælger en regnsskabsfører blandt udvalgets medlemmer.

14.3 Udvalget forvalter en kapital som i sin tid er indsamlet ved frivillige bidrag fra medlemmer og fra virksomheder. Kapitalen administreres af udvalget i overensstemmelse med formålet beskrevet i 14.1. Kapitalen anbringes i et pengeinstitut på særskilt indlånskonto eller i depot med værdipapirer noteret på den danske børs. Det kan investeres i enkelt aktier eller investeringspuljer eller investeringsforeninger eller anden anerkendt kapitalformidling. Formålet er at få størst muligt afkast med en afvejet risiko under hensyntagen til kapitalens forrentning og levetid. Udvalget kan anvende rådgivning via foreningens pengeinstitut. Udvalget træffer beslutning om kapitalforvaltningen og kan give foreningens kasserer fuldmagt til at foretage værdipapirhandler og øvrige transaktioner på kapitalen.

14.4 Udvalget holder møder efter behov. Desuden skal der afholdes møde, såfremt 3 udvalgsmedlemmer ønsker det. Udvalget er beslutningsdygtig når 4 medlemmer er til stede. Udvalgets beslutninger afgøres ved simpelt stemmeflertal. På foreningens generalforsamling aflægger udvalget beretning over det forløbne års aktiviteter, herunder økonomien. Regnskabet er en del af foreningens regnskab.

14.5 I tilfælde af jagtforeningens opløsning skal den kapital udvalget administrerer anvendes i henhold til 14.stk 1.
###### §15 Grindsted Flugtskydningsudvalg.

15.1 Grindsted Flugtskydningsudvalgs formål er at drive en flugtskydningsbane til fremme af interessen for Sportsskydning til bevægeligt mål, samt at medvirke til, at så mange som mulig af nye jagttegnsløsere, samt jægere får lært korrekt våbenbehandling og får indsigt i skydning i teori og praksis.

15.2 Udvalget består af 5 til 7 personer. 2 medlemmer udpeges af jagtforeningens bestyrelse og 3 til 5 vælges af medlemmerne på den ordinære generalforsamling for 3 år af gangen. Udtræder et udvalgsmedlem i utide kan jagtforeningens bestyrelse udpege et nyt medlem, der sidder til førstkommende generalforsamling. Udvalget vælger en regnsskabsfører blandt udvalgets medlemmer.

15.3 Udvalget forvalter den kapital der blev overført til udvalgets konto i 2022 og den kapital der kommer fra driften beskrevet i 15.1. Kapitalen administreres af udvalget i overensstemmelse med formålet beskrevet i 15.1. Kapitalen anbringes i et pengeinstitut på særskilt indlånskonto eller i depot med værdipapirer noteret på den danske børs. Det kan investeres i enkelt aktier eller investeringspuljer eller investeringsforeninger eller anden anerkendt kapitalformidling. Formålet er at få størst muligt afkast med en afvejet risiko under hensyntagen til kapitalens forrentning og levetid. Udvalget kan anvende rådgivning via foreningens pengeinstitut. Udvalget træffer beslutning om kapitalforvaltningen og kan give foreningens kasserer fuldmagt til at foretage værdipapirhandler og øvrige transaktioner på kapitalen.

15.4 Udvalget administrer Grindsted Jagtforenings bemyndigelse til at give våbenpåtegning i henhold til §11.

15.5 Udvalget holder møder efter behov. Desuden skal der afholdes møde, såfremt 3 udvalgsmedlemmer ønsker det. Udvalget er beslutningsdygtig når 4 medlemmer er til stede. Udvalgets beslutninger afgøres ved simpelt stemmeflertal. På foreningens generalforsamling aflægger udvalget beretning over det forløbne års aktiviteter, herunder økonomien. Regnskabet er en del af foreningens regnskab.

15.6 I tilfælde af jagtforeningens opløsning skal den kapital udvalget administrerer anvendes i henhold til §15.1.
###### §16 Revisoren

16.1 De to revisorer, der vælges af og blandt medlemmerne, jf. § 7, gennemgår regnskabet og anfører evt. bemærkninger på dette. Revisorerne har endvidere til opgave løbende at påse, at foreningen administreres hensigtsmæssigt og i overensstemmelse med de fastsatte retningslinjer.

16.2 Revisorerne kan foretage uanmeldt kasseeftersyn.

16.3 Medlemmer af bestyrelsen kan ikke vælges til revisor.
###### §17 Sammenslutning

17.1 Generalforsamlingen kan med mindst 2/3 af samtlige tilstedeværende medlemmers stemmer vedtage, at foreningen sammenlægges med andre jagtforeninger under DJ. Således at foreningens aktiver og passiver overtages af den fortsættende fælles lokalforening. 
###### §18 Opløsning

18.1 Generalforsamlingen kan med mindst 3/4 af samtlige tilstedeværende medlemmers stemmer på to på hinanden følgende generalforsamlinger, der afholdes med mindst en og højst to måneders mellemrum, vedtage, at foreningen opløses.

18.2 Foreningens eventuelle formue skal efter at alle forpligtelser er opfyldt forvaltes af DJ i indtil fem år. Stiftes en ny lokalforening under DJ i foreningens område indenfor fem års perioden, overføres den forvaltede formue til den nye lokalforening. I modsat fald tilfalder formuen efter femårsperioden DJ som skal anvende den til naturbevarende formål i Billund kommune. 
###### §19 Ikrafttræden

19.1 Ovenstående vedtægter er godkendt af generalforsamlingen den 26/01 2023. Vedtægterne træder i kraft, når de er godkendt af Danmarks Jægerforbund.

De tegningsberettigede for jagtforeningen

Den 30/01 2025

Godkendt af Danmarks Jægerforbund den  12/03 2025

